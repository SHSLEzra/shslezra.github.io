---
layout: post
title: "Kapcsolattartás a csapattal: a munkamegosztás eszközei"
categories: [fansub_alapok]
tags: [csapat]
chapter: 2
author: Ezra
---

Ha csapatban dolgozol, szükséged lesz bizonyos eszközökre annak érdekében, hogy gördülékenyen menjen a munka.  
Persze kisebb méretskálákon (2-3 ember, egyszerre egy-egy sorozat) esetén könnyebb mindezt megvalósítani; azonban ahogy nő a csapat, úgy lesz szükség egyre nagyobb rendszerezésre.

## Discord
**Fő felhasználás:** kommunikáció (a csapattal)
**Alternatív felhasználás:** felirattárolás, -továbbítás; haladás jelölése

Talán manapság már nem is kell bemutatni ezt az alkalmazást.

Hatalmas előnye abban rejlik, hogy egy szerveren gyakorlatilag végtelen "chat" (vagyis csatorna) nyitható akár ugyanazon felhasználókkal is; de szükség esetén beállítható az is, hogy csak néhány résztvevő lássa az adott üzeneteket.

*kép egy rendszerezett csatornalistáról*

Talán ott kezdődik a rendszerezés, hogy minden projektnek nyitunk egy csatornát, majd itt intézzük a velük kapcsolatos dolgokat. Azonban ha valaki ennél többre vágyna...

### Deschtimes
...akkor itt van ez.  
Discord integrációval, egy bottal és a Deschtimes alkalmazással ugyanis sorozatonként és epizódonként jelölhetjük, pontosan hol is tartunk.

*kép egy Deschtimes üzenetről*

Használhatjuk belsős állapotjelzőnek is; viszont alapvetően a nézők felé való kommunikációra tervezték - így részletesebben a következő cikkben lesz róla szó.


## Google Drive / egyéb felhőtárhely / FTP
**Fő felhasználás:** képek és videók továbbítása (csapaton belül)
**Alternatív felhasználás:** feliratok továbbítása; nyilvános elérés

Noha eszközükben eltérnek, a lényeg ezeknél ugyanaz, ezért egy kalap alá veszem őket.

Minden ezen dolgozó tagnak adj hozzáférést - ez történhet egyéni fiókos hozzárendeléssel is (ez biztonságosabb), vagy "link ismeretében bárki..." módon is (mely inkább kényelmes). Az utóbbi biztonsági rése miatt érdemes mindenből biztonsági másolatot
saját magunknál tartani.

FTP-t nem érdemes a nyilvánosság elé tárni - amellett, hogy extra beállításokat igényel, a többség valószínűleg használni sem tudja.
Ha a kiadásaidat is felhőtárhelyen keresztül tervezed megosztani, mindenképpen figyelj a beállításokra (link ismeretében mindenki elérheti; csak olvasó), és mindenképpen külön mappa legyen, mint a munkamappa.

Ha képeket töltesz fel (mangák / képregények esetén), mindenképpen olyan helyet válassz, ahol azt nem tömörítik. Erre a célra a Discord nem jó. Videókra ugyanez vonatkozik, de méretük miatt gyanítom, nem sokaknak jutott eszébe üzenetküldőt használni.

Feltölthetsz ide különféle feliratfájlokat is, ha a Discord nem felel meg, azonban erre az esetre van egy "specifikusabb" eszköz is.


## GitHub
**Fő felhasználás:** feliratok továbbítása, verziókövetés
**Alternatív felhasználás:** nyilvános archívum

Lássuk be: többnyire hajlamosak vagyunk sokat beszélni - nem egyszer fordult elő, hogy nem tudtuk visszakeresni, éppen melyik rész volt a legutóbbi.

Részben emiatt vezették be külföldön, hogy a feliratokat GitHubra töltik fel, majd csak jelzik, hogy feltöltésre került. Nagy előnye a Drive-os megoldással szemben, hogy bármikor visszanyerhető egy korábbi verzió
(hiszen eredetileg pont erre készült a platform), és a változtatások is könnyen követhetők.