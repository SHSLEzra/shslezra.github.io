---
layout: post
title: "Publikálás 2.: Kiadási felületek"
categories: [fansub_alapok]
chapter: 4
author: Ezra
---

*Ez a cikk a korábbi [Kiadások típusai - előnyök és hátrányok]({% link _posts/2024-01-26-kiadasok.md %}) folytatása.*

Ha eldöntötted, milyen kiadásokat szeretnél, valószínűleg már van is ötleted azzal kapcsolatban, hogy mégis hol tárolnád őket.  
De persze az is lehet, hogy nem. Akkor ez a cikk neked szól.

## Hardsub

### Videómegosztók
Talán ez az egyik legnépszerűbb formája az animés kiadásoknak, így nem meglepő, ha ez az első, amire gondolsz. Sőt, könnyen lehet, hogy korábban nem is képzelted, hogy máshol is elérhető lehet egy anime.

Ezek közül a legnépszerűbb kérdés nélkül az [Indavideó](https://indavideo.hu/). A használata szerencsére nem ördöngösség: regisztráció után a "Feltöltés" menüpont alatt feltöltöd a videót, kitöltöd a szükséges mezőket,
majd megvárod, amíg olyan ~30 perc alatt feldolgozza. Ide legfeljebb 720p videót lehet feltölteni, azonban ennek minősége is elég kérdéses.

Az utóbbi időben igencsak elkezdett terjedni a [Videa](https://videa.hu/) is. Ennek használata meglehetősen hasonló, azonban maga a felület némileg különbözik az Indavideóétól - videócserére például *egyáltalán* nincsen lehetőséged.
Szerencsére azonban van egy nagy előnye is: itt már 1080p videót is képesek tárolni - amely némileg szebb lesz, mint az indáé.

Természetesen található néhány egyéb videómegosztó is, utóbbi időben a [Rumble](https://rumble.com/)-ről és a [DailyMotion](https://www.dailymotion.com/)-ről hallottam - talán ezek is megérnek egy misét.  
És bár valószínűleg nem merült fel benned, de megjegyzem: a YouTube nem alkalmas ilyen jellegű megosztásra, mert azonnal leszedi a videódat.

#### Tippek-trükkök az Indavideó használatához

### Online felhőszolgáltatások
Ha szeretnéd, hogy a hardsubos kiadásaid letölthetők is legyenek (különféle trükkök nélkül), ilyenre lesz szükséged: most tehát következzen néhány népszerű ezek közül.  
Persze bármelyik másikat is választhatod, ezek csupán a (jelenleg) legnépszerűbbek.

Szeretném megjegyezni, hogy, noha online videó hostolására nem alkalmasak a softsubos kiadások, ezeket szintén tárolhatod itt.

#### Google Drive (Google One)
Első versenyzőnk egyben a legnépszerűbb is: nem véletlen, hiszen szinte mindenki használta már az interneten, köszönhetően annak, hogy e-mail-címünkhöz alapból jár egy, ráadásul egyből 15 GB tárhellyel.

Nem rossz választás, árazása is kifejezetten baráti tud lenni - főleg nagyobb tárhely esetén. A beágyazott videó (ha erre lenne szükséged) szintén remek, hiszen a YouTube-on megszokott lejátszófelületet kapod.

Érdemes megjegyezni azonban, hogy ingyenes verzió esetén előfordult már, hogy letörölte a részeket jogi okokra hivatkozva. Ez, jelen tudásunk alapján, még nem történt meg fizetett tárhely esetén.

#### Microsoft OneDrive
Mivel sokaknak van Microsoft 365 előfizetése, amely mellé némi tárhely is jár, sokan fordulnak efelé is.

Kisebb tárhely esetén egyértelműen ez a nyerő díjazás - pláne ha van némi felesleges helyed az Office miatti előfizetéseden.

#### Mega
Átlagfelhasználók között némileg ismeretlenebb, azonban mindenképpen említésre méltó szereplő a Mega.

Ingyenesen ők kínálják a legnagyobb tárhelyet (20 GB), azonban csomagjaik (a mi szintünkön) igencsak magasak.

A beágyazott videójuk (néhány tapasztalat) szerint nem a legacélosabb, sokaknak lagol, így ha erre is használnád a hardsubot, *talán* érdemes másik felé nézni.


## Softsub
Mint azt korábban említettem, felhőben remekül tárolhatók ezen kiadások is, azonban ezúttal két másik platformot hoztam ide.  
*Megjegyzés: noha technikailag lehetséges ezekre is hardsubot, vagy akár felirat+font kombót is feltölteni, **nem szokás** - így én nem ajánlom.

### Torrentoldalak
Ezen esetekben szükséged lesz (legalább az elején; de valószínűleg folyamatosan) egy vagy több számítógépre, amelyek folyamatosan ellátják a feltöltő szerepét.
Erre remek lehet a saját géped, néhány barátodé; komolyabb esetben pedig egy házi szerver (NAS) vagy egy seedbox.

Noha támogatom ezen megoldásokat, talán az a legjobb, ha ezt csak akkor választod, ha *egyébként* tapasztalt vagy ilyen téren.

#### Nyaa
Természetesen mi mást is ajánlhatnék, mint azt, ahová oly' sok külföldi csapat tölti fel kiadásait?  
Így van, első ajánlatom a [nyaa.si](https://nyaa.si/).

Ezen oldalra a feltöltés, akárcsak a letöltés is, felhasználói fiók nélkül, anonim módon is elérhető.
Egyszerűen kattints az Upload fülre, töltsd ki a megadott mezőket, és kész is vagy!

Ha nem anonim módon szeretnél feltölteni, akkor regisztrálnod kell az oldalra - ez azonban sajnos jelenleg(?) nem elérhető.
Megpróbálhatsz a fejlesztőkkel kapcsolatba lépni IRC-n, hátha segítenek - ez nem példa nélküli, azonban (sajnos) egyelőre nekem sem sikerült felhasználói fiókot szereznem (másoknak meg igen, szóval lehet, hogy velem van a gond).

#### nCore
Főleg a népszerűbb sorozatok hamar felkerülnek [nCore](https://ncore.pro/)-ra is, általában nem a készítő által. Szóval ha szeretnél, akár még kivételt is tehetsz.

Még sosem töltöttem fel ide, így ezzel kapcsolatban sajnos nem tudok részletes útmutatóval segíteni.

#### Torrent fájl készítése
(guide)


## Felirat + fontok
Ahogy a softsubot, úgy ezeket is feltöltheted felhőtárhelyre - mivel kis méretekről van szó, itt akár másokat is választhatsz; olyanokat is, akik akár csak fél gigát adnak ingyen. Egyébként ebben az esetben a legritkább, hogy törlik a feltöltésedet.

Viszont ahelyett, hogy ennyiben hagynám ezt, álljon itt egy másik, külföldön igencsak népszerű tárolási forma.

#### GitHub
Így van: a főleg kódok tárolására használt verziókövető rendszert igen gyakran használják feliratok és fontok tárolására.

Persze ennek fő oka az, hogy alapvetően sokan használják ezt a platformot a feliratkészítés *közben* is - erről majd a későbbiekben fogok írni.

A használata egyébként végtelenül egyszerű: akár a git használata nélkül, az online felületen is létre tudsz hozni repokat, ahol aztán eltárolhatod a felirataidat. Ezt aztán bármikor, bárki elérheti könnyen.


## Mit írjak a megadott mezőkbe / olvass-el fájlba?
Alapvetően önmagukat magyarázók ezek, viszont néhány konvenciót (akárcsak a fájlok elnevezésénél) itt is megadnék.

Ha felhőtárhelyre töltötted fel a videódat / feliratodat, mindenképpen mellékelj egy olvass-el.txt-t (vagy valami hasonlót) - ha tömörített fájlt terjesztesz, ezt is tömörítsd velük.

#### Cím
Videómegosztókon a lehető legtömörebb címre kell törekedni, a lényeges információ minél előbb szerepeljen: tehát mindenképpen a sorozat/film címével kezd, melyet aztán kövessen az epizód címe.
Ezek után ízlés szerint hozzáteheted, hogy (Magyar Felirattal), esetleg a saját csapatod nevét.

Nyaan a fájlnevekhez hasonló címet érdemes adni: [Csapatnév] Sorozat Címe - RészSzáma (felbontás)

nCore-on szól erről egy külön cikk, hogyan kell elnevezni a torrentet, azt ott megtalálod feltöltés közben.

#### Leírás
Általában szokás megadni a készítők nevét, méghozzá pontosan megjelölve, ki min dolgozott. Ha a címből nem derül ki, (de néha egyébként is) említik a készítő csapatot.

Írhatsz rövid összefoglalót az epizódról, esetleg saját megjegyzést ~~(egy idő után talán eljutsz oda, hogy folyamatosan bocsánatot kérsz a késésért)~~.

Ha a platform lehetővé teszi (pl. Nyaa), akár képet is mellékelhetsz a részből; esetleg különféle linkeket, hol érnek el téged.

#### Címkék
Ez utóbbit csak videómegosztókra. Nem érdemes elszállni velük, mert elég ronda lesz a videó leírása. A legjobb az, ha 1-2 sorba belefér.

Amiket én szoktam: "magyar", "magyar felirattal", "felirat", "anime"; ezen kívül érdemes a japán, az angol, és adott esetben a magyar címet is beleírni különféle formákban 
(pl. az Eminence in Shadow címkéi közé mehet az "eminence in shadow", az "eminence" és a "shadow" is). Néhányan fontosabb szereplőket is megemlítenek, esetleg műfajokat.

#### Utasítások, nyilatkozat a felhasználásról
Főleg letöltés esetére érdemes ezen sorokat megfogadni.

Említsd meg az ajánlott videólejátszót, amivel megnézhetik (hardsubnál lényegtelen) - ez jobb esetben az [mpv](https://mpv.io/). Ha nem softsub, említsd meg, hogy telepítsék a betűtípusokat.

Ha nem szeretnéd, hogy mások felhasználják a feltöltésedet, írhatsz valami szöveget, hogy milyen feltételek mellett tehetik meg - például a csapat / résztvevők megemlítésével, előzetes engedélykéréssel; kereskedelmi forgalomba nem hozható, hasonlók.

Megadhatod a weboldaladat, vagy célszerűbb esetben a Discord szerveredet / e-mail-címedet, ahol elérhetnek hibajelentés vagy kapcsolatfelvétel miatt.