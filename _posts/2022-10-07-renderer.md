---
layout: post
title: "Renderer: mit válasszunk?"
categories: [fansub]
tags: [technikai]
chapter: 2
author: Ezra
---

Ennél a cikknél előre szeretném jelezni: a témában technikai ismereteim rendkívül hiányosak. Akik az általam leírtaknál többet szeretnének, azok a bölcs Internetre hivatkozhatnak.


## Mi az a renderer pontosan?

Alapvetően a felirat megjelenítéséért felel. Azonban míg az .srt feliratok csupán időkódokat és magát a szöveget (illetve néhány egyszerűbb parancsot) tartalmaznak,
ilyen formában gyakorlatilag személyre szabhatóak a felhasználó, az általunk ismert .ass feliratokkal más a tészta:

| ![SRT felépítés](https://files.catbox.moe/v8xrz0.png) |
| 1. ábra: az .srt feliratok felépítése |
| ![ASS felépítés](https://files.catbox.moe/1hakao.png) |
| 2. ábra: az .ass feliratok felépítése |

Egy .ass felirat esetében az időkódokon kívül meg van adva a pontos megjelenítés is: hol, milyen betűtípussal, mekkora betűmérettel, színnel, és egyéb mókákkal (ez már inkább formázás, így ebbe ne menjünk bele).

Egyértelmű, hogy valahogyan “meg kell mondani” a lejátszónak/égetőnek, hogyan értelmezze azt, amit leírtunk. Na, konyhanyelven ezt jelenti a renderer.


## Oké, de mégis milyen opcióink vannak?
Legjobb tudomásom szerint 2 (nagyobb) renderer létezik .ass (azaz Advanced SubStation Alpha) feliratok megjelenítésére: **libass** és **VSFilter**. Kezdjük az utóbbival.

A **VSFilter** sokáig volt alapértelmezett az Aegisubban, és talán még máig az is (persze ez verziótól függ). Magyar fansubber körökben éppen ezért ez a legelterjedtebb.  
Ennek különféle verziói ismertek: xy-vsfilter, VSFilterMOD, melyek különböző dolgokat tudnak. Ezeket azonban én (tudatosan legalábbis) nem használtam, így kihagynám.

A külföldi körökben (illetve szerencsére mostanában egy-egy magyar fansub csapatnál is) azonban a **libass** a menő. Hogy miért?

Ennek prózai oka van: az, hogy a libass folyamatosan fejlődik, ellentétben régebbi társával. A [GitHubon](https://github.com/libass/libass) egyébként bárki ránézhet: aktuális állás szerint 5 hónapos *(2022 május)* a legutóbbi kiadás,
de a különböző commitok gyakorlatilag heti szintűek (míg az [xy-VSFilter](https://github.com/Cyberbeing/xy-VSFilter) legújabb verziója például 2018 végi).


## Miért olyan fontos ez az egész?
Nos, ahogyan az a GitHub repoban is le van írva, a libass alapvetően **többé-kevésbé kompatibilis** a VSFilterrel. Jogosan merülhet fel benned a kérdés: akkor mégis **hová ez a nagy izgalom?**

Egyrészt: a “többé-kevésbé” távol áll a “teljesen” szótól. Apró problémák adódhatnak, ha valaki libass-szen készített feliratot VSFilteres lejátszóval néz. Vagy éppen VSFilterrel éget le: ilyenkor az égetett kiadás is hibás lehet.  
Hogy mik ezek? A(z automatikus) sortörések máshol lehetnek, az alphák/színek pedig elcsúszkálhatnak. Ez komolyabb formázásoknál igen nagy problémát jelenthet.
(Ez utóbbihoz konkrét okokat nem tudok sajnos.)  
Az eltérések teljes listája a libass fejlesztőitől [itt](https://github.com/libass/libass/wiki/Differences-between-Libass-and-VSFilters) található.

A másik, nem kevésbé fontos információ: a libass hamarosan *(Soon™, ahogy mondják)* elválik a kompatibilitástól. Innentől pedig már egyértelmű, hogy miért is olyan fontos a kérdés.

Egy csapatnak mindenképpen el kell határoznia magát egy renderer mellett, ezt pedig célszerű feltüntetni a weboldalon is, minél egyértelműbb helyen.  
Nyilvánvalóan az egyszeri nézőnek nem sokat jelent az, hogy “libass” - lejátszó alternatívát kell nekik kínálnunk (erről egy későbbi cikkben).

| ![Az ajánlott lejátszó az mpv](https://files.catbox.moe/u5s0ff.png) |
| 3. ábra: Az AnimeGun Subnál például a szabályzat “Munkáinkról” pontja alatt található az [mpv](https://mpv.io/) lejátszó linkje |

Azonban létezik a feliratos softsubon kívül egy másik opció a megtekintésre: az **égetett feliratok**. Ezekkel mit kezdjünk?  
Természetesen ehhez is egy megfelelő égetőre van szükségünk. Lejátszókról és égetőkről azonban majd később...


## Hogyan változtassunk renderert Aegisubban?
Nyissuk meg a beállításokat (View > Options; vagy Ctrl+P gyorsgomb alapértelmezetten), majd az Advanced > Video fülön keressük meg a “Subtitles provider” fület, ahol lenyíló menüben találjuk az opciókat.

| ![subtitles provider - aegi beállítások link](https://files.catbox.moe/eykfdx.png) |
| 4. ábra: renderer (avagy “subtitles provider”) beállítása |

Ha nem találod a libasst, valószínűleg rossz Aegisub verziót használsz. Még egyszer: a jelenlegi javasolt buildet a [Good Job! Media](https://www.goodjobmedia.com/fansubbing/) oldalán találod,
részletes leírást a dolgokról pedig [Aegi verziókról szóló cikkben](https://shslezra.wordpress.com/2022/10/07/aegisub-verziok-mi-a-kulonbseg-es-kinek-fontos/) találsz.