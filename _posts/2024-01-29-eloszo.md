---
layout: post
title: "Előszó"
categories: [fansub, formazas]
chapter: 0.1
author: Ezra
---

Üdv, kedves formázni tanuló!

Vagy esetleg már most formázó. Hogy miről is fog szólni ez az útmutató?

A [korábbi formázási útmutató](https://aegiformazas.wordpress.com/) igencsak elavult.
Az [eredeti](https://unanimated.github.io/ts/index.htm) 2011-13 között íródott, majd 2018-ban kapott egy (nem túl teljeskörű) felújítást, illetve maga a fordítás is ekkorra eredeztethető vissza.
Egy szó mint száz: egy ideje már a levegőben lógott, hogy új készüljön - azonban ellentétben unanimated írásával, nem találtunk olyan angol nyelvű blogot, ahol ilyen stílusban, ilyen részletesen lett volna összeszedve a formázás minden csínja-bínja.

Ezért [Nihil kollégával](% link _authors/nihil.md) úgy döntöttünk, ezúttal magunk írunk egyet.

Az én személyes célom az, hogy a jelenlegi új eszközöket, érdekességeket bemutassam. Gyakorlatilag egy scriptgyűjteményről beszélünk.
Nyilván az összeset nem tudom bemutatni, de GitHubon (a legtöbb) megtalálható. Jó alap a böngészéshez a [TypesettingTools](https://github.com/TypesettingTools).


Zárásképp pedig álljon itt néhány gondolat magáról a formázásról (részben átemelve):
A formázásnak konkrét célja nincs. Neked kell eldöntened, hogy miként használod azt. Információs boxként akarod feltüntetni a fontosabb szövegeket, vagy szeretnél minden japán írást eltüntetni?
Csak rajtad múlik, mennyi időt és energiát feccölsz bele (meg persze a csapatodon).  
Kezdőként nem fogsz túl jó munkákat kiadni. Tulajdonképpen az a jó, ha a régi munkáidra elszorult szívvel gondolsz vissza, hogy mennyi borzalom, és milyen jó lett volna így vagy úgy megcsinálni. Ez a fejlődés.

A további cikkekben először is beszerezzük az összes szükséges felszerelést, megtanuljuk a formázás (új) alapjait, majd végül belecsapunk a lecsóba: avagy az Aegisub scriptek végeláthatatlan tengerébe.